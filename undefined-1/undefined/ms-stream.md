---
description: >-
  MS Stream หรือ Microsoft Stream เป็นแพลตฟอร์มที่จะช่วยให้ท่านสามารถอัปโหลด
  รับชม และแชร์วิดีโอได้อย่างปลอดภัย
  สามารถจัดการบุคคลที่สามารถดูเนื้อหาวิดีโอของท่านได้
---

# MS Stream

## ⭐แนะนำ MS Stream 

{% embed url="https://www.youtube.com/watch?v=TRpWSNUd28Y" caption="แนะนำ MS Stream" %}

### MS Stream คืออะไร?

![](../../.gitbook/assets/image%20%2847%29.png)

          **MS Stream** หรือ **Microsoft Stream** เป็นบริการวิดีโอสำหรับองค์กร ที่ผู้ใช้ในองค์กรของท่านสามารถอัปโหลดดูและแชร์วิดีโอได้อย่างปลอดภัย  ท่านสามารถแชร์การบันทึกการเรียนการสอนในชั้นเรียน การประชุม งานนำเสนอ การฝึกอบรมหรือวิดีโออื่นๆ และยังทำให้ท่านสามารถแชร์ข้อคิดเห็นบนวิดีโอได้อย่างง่ายดาย ในข้อคิดเห็นและคำอธิบายเพื่ออ้างอิงไปยังจุดที่เฉพาะเจาะจงในวิดีโอได้

          ทั้งนี้ ท่านยังสามารถจัดการบุคคลที่สามารถดูเนื้อหาวิดีโอของท่านรวมถึงกำหนดวิธีที่จะแชร์เนื้อหาวิดิโอของท่านภายในองค์กรได้อย่างแพร่หลาย  ซึ่งการเข้าถึงแอปพลิเคชันที่ปลอดภัยถูกเปิดใช้งานโดย Azure Active Directory ผู้นำที่ได้รับการยอมรับในระบบการจัดการข้อมูลประจำตัวเพื่อปกป้องเนื้อหาขององค์กรที่มีความสำคัญ

{% hint style="info" %}
**Microsoft Stream** จะใช้งานได้ดีกับแอป **Office365 อื่นๆ** เช่น Teams, SharePoint, OneNote และ Yammer ซึ่งอาจารย์สามารถ Log-in เข้าสู่ระบบโดยใช้ CMU Account ได้โดยไม่ต้องทำการสมัครใหม่
{% endhint %}

## เริ่มต้นใช้งาน **Microsoft Stream** 

สามารถเข้าถึงได้โดยใช้ URL : [https://www.microsoft.com/th-th/microsoft-365/microsoft-stream ](https://www.microsoft.com/th-th/microsoft-365/microsoft-stream%20)

          เมื่อท่านเข้าสู่ระบบด้วย **CMU Account** เรียบร้อยแล้ว ระบบจะพาท่านเข้าสู่ **Home** หรือ**หน้าแรกของ Microsoft Stream** โดยจะปรากฏหน้าต่างดังภาพ

![&#xE2B;&#xE19;&#xE49;&#xE32;&#xE41;&#xE23;&#xE01;&#xE02;&#xE2D;&#xE07;&#xE23;&#xE30;&#xE1A;&#xE1A; Microsoft Stream](../../.gitbook/assets/image%20%28100%29.png)

          ในหน้าแรก ระบบจะแสดงแถบเครื่องมือบริเวณด้านบนสุด และส่วน **Learn how to use Microsoft Stream** หรือ **เรียนรู้การใช้งาน Microsoft Stream** ซึ่งจะแสดงวิธีการใช้งานเป็นแบบวิดิโอตามหัวข้อต่างๆ ท่านสามารถดูคลิปวิดิโอได้โดยการกดที่กล่องตามหัวข้อที่ท่านสนใจ

![&#xE2B;&#xE19;&#xE49;&#xE32;&#xE41;&#xE23;&#xE01;&#xE02;&#xE2D;&#xE07;&#xE23;&#xE30;&#xE1A;&#xE1A; Microsoft Stream \(&#xE15;&#xE48;&#xE2D;\)](../../.gitbook/assets/image%20%2873%29.png)

ในส่วนล่างของหน้าแรก MS Stream นั้นถูกแบ่งเป็น 2 ส่วนหลักได้แก่

#### ส่วน Trending video หรือ วิดิโอที่กำลังเป็นที่นิยม 

          จะถูกแสดงบริเวณด้านล่างฝั่งซ้ายของหน้าแรก ท่านสามารถกดเข้าไปดูวิดิโอนั้นได้

#### ส่วน Popular channels หรือ ช่องที่เป็นที่นิยม

          จะถูกแสดงบริเวณด้านล่างฝั่งขวาของหน้าแรก ท่านสามารถกดติดตาม\(Follow\) หรือกดเข้าไปดูข้อมูลช่องที่กำลังเป็นที่นิยมได้ 

## แถบเครื่องมือ Microsoft Stream

![](../../.gitbook/assets/image%20%28126%29.png)

### Discover 

ในส่วนนี้จะแสดงเนื้อหาที่น่าสนใจ ที่เกี่ยวข้องกับผู้ใช้งาน โดยอ้างอิงจากสิ่งที่ผู้ใช้งานชอบค้นหาหรือสนใจ โดยแบ่งเป็นหัวข้อย่อยดังนี้

1. **Videos** จะแสดงวิดิโอที่ท่านอาจสนใจโดยสามารถเลือกเรียงลำดับได้ตามชื่อของวิดิโอ, ความเกี่ยวข้อง, วิดิโอที่เป็นที่นิยม, ยอดวิวสูงสุด, ยอดถูกใจสูงสุด, หรือ วันที่เผยแพร่ได้
2. **Channels** จะแสดงช่องที่ท่านอาจสนใจโดยสามารถเลือกเรียงลำดับได้ตามจำนวนผู้ติดตาม, จำนวนวิดิโอที่อัพโหลด หรือ ความเกี่ยวข้อง ได้
3. **People** จะแสดง Account ที่ท่านอาจสนใจ โดยท่านสามารถค้นหาบุคคลเพิ่มเติมได้
4. **Groups** จะแสดงกลุ่มที่ท่านอาจสนใจโดยสามารถเลือกเรียงลำดับได้ตามชื่อของกลุ่ม, จำนวนวิดิโอที่อัพโหลด, จำนวนช่อง หรือ ตามวันที่สร้างกลุ่มได้

### My Content

ในส่วนนี้ท่านสามารถดู และ จัดการเนื้อหาของท่านตามหัวข้อย่อยต่างๆได้

1. Videos 
2. Groups 
3. Channels 
4. Meetings 
5. Watchlist 
6. Followed channels 
7. Recycle bin

### Create

การสร้างเนื้อหาใหม่ ใน **Microsoft Stream** ท่านสามารถสร้างเนื้อหาต่างๆตามหัวข้อย่อยได้ดังนี้

1. **Upload Video** ท่านสามารถอัพโหลดวิดิโอการเรียนการสอนของท่าน
2. **Group** ท่านสามารถสร้างกลุ่มของนักศึกษา
3. **Channel** ท่านสามารถสร้างช่องของท่าน
4. **Record Screen or Video** ท่านสามารถบันทึกหน้าจอ หรือวิดิโอของท่านโดยใช้ **Microsoft Stream** ได้

### Search

ท่านสามารถค้นหาข้อมูลเกี่ยวกับ Videos, Channels, People, Groups อย่างเฉพาะเจาะจง ได้จากช่องทางนี้

