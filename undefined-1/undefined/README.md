---
description: >-
  โปรแกรมเหล่านี้จะช่วยอำนวยความสะดวกแก่ท่านในการบันทึกสื่อการเรียนการสอนได้เป็นอย่างดี
---

# เทคนิคบันทึกสื่อการสอนโดยไม่ต้องตัดต่อ

## หลักในการผลิตสื่อการเรียนการสอนในปัจจุบัน

{% embed url="https://www.youtube.com/watch?v=5rOQoYwGOpk" %}

### ในการผลิตสื่อใดๆก็ตาม มักจะมี 4 ขั้นตอนหลักที่จำเป็น ได้แก่ 

1. การเตรียมเนื้อหา บทพูด
2. การถ่ายทำ 
3. การตัดต่อเนื้อหา \(หลังการถ่ายทำ\)
4. การเผยแพร่

          โดยปกติ การผลิตสื่อนั้นมักจะใช้ทรัพยากรในการถ่ายทำค่อนข้างมาก เช่น ใช้ Studio สำหรับการถ่ายทำสื่อ ซึ่งต้องทำการจองสถานที่และอาจมีค่าใช้จ่าย รวมทั้งใช้บุคลากรในการถ่ายทำ เมื่อถ่ายทำเสร็จแล้วก็จะต้องนำมาทำการตัดต่อ เช่น ตัดต่อส่วนที่ไม่ต้องการออกเพื่อให้เนื้อหากระชับ เพิ่มรูปภาพหรือเนื้อหาประกอบแทรกเข้าไปในวิดิโอ และจัดเรียงลำดับเนื้อหาให้เข้าใจง่าย เป็นต้น ซึ่งจะใช้เวลาในการตัดต่อเนื้อหาค่อนข้างมาก  

          **เทคนิคการบันทึกสื่อการสอนโดยไม่ต้องตัดต่อ**นี้จะช่วยลดขั้นตอนการทำงาน ทั้งในส่วนของการถ่ายทำและการตัดต่อเนื้อหาได้เป็นอย่างดี โดยใช้วิธีการ **Live streaming** แทน  ทำให้อาจารย์สามารถสลับไปมาระหว่างภาพของอาจารย์และภาพสื่อได้ทันที  ซึ่ง TLIC ได้พัฒนาอุปกรณ์ที่ช่วยในการสลับแหล่งภาพที่สะดวกและใช้งานง่าย นั่นคือ ****[**CMU EZ Controller** ](../../cmu-ez-studio-1/ez-studio-controller/)นั่นเอง   นอกจากนี้ท่านยังสามารถใช้โปรแกรมเหล่านี้เพื่ออำนวยความสะดวกในการบันทึกสื่อด้วยตัวท่านเอง ได้แก่  PPT Recorder หรือ Power Point Recorder, MS Stream หรือ Microsoft Stream, Logitech Capture, NVIDIA Broadcast และ OBS Studio  ท่านสามารถศึกษาข้อมูลการใช้งานของโปรแกรมต่างๆเพิ่มเติมได้ตามรายละเอียดด้านล่าง

## โปรแกรมช่วยบันทึกสื่อการเรียนการสอนโดยไม่ต้องตัดต่อ

### PPT Recorder หรือ Power Point Recorder

หากท่านต้องการบันทึกหน้าจอด้วยโปรแกรมที่ไม่ต้องดาวน์โหลดและติดตั้งลงในคอมพิวเตอร์ของท่าน พร้อมกับการใช้งานที่ง่ายที่สุด แน่นอนว่า Power Point Recorder สามารถตอบโจทย์ท่านได้แน่นอน

{% page-ref page="power-point-recorder.md" %}

### MS Stream หรือ Microsoft Stream

MS Stream หรือ Microsoft Stream เป็นแพลตฟอร์มที่จะช่วยให้ท่านสามารถอัปโหลด รับชม และแชร์วิดีโอได้อย่างปลอดภัย สามารถจัดการบุคคลที่สามารถดูเนื้อหาวิดีโอของท่านได้

{% page-ref page="ms-stream.md" %}

### Logitech Capture

โปรแกรมที่ตอบโจทย์ในเรื่องของความสามารถในการบันทึกสื่อและการใช้งานที่ไม่ยากจนเกินไป Logitech Capture จึงเป็นโปรแกรมที่เป็นที่นิยมที่สุดในการบันทึกสื่อการเรียนการสอน

{% page-ref page="logitech-capture-ez-studio-controller.md" %}

### NVIDIA Broadcast

โปรแกรมที่จะช่วยให้สื่อของท่านมีพื้นหลังที่สวยงามโดยไม่ต้องใช้ Green Screen มาพร้อมกับระบบตัดเสียงรบกวนที่จะช่วยให้สื่อของท่าน ดูมีความเป็นมืออาชีพมากยิ่งขึ้น

{% page-ref page="nvidia-broadcast.md" %}

### OBS Studio

OBS Studio หรือ Open Broadcaster Software Studio เป็น โปรแกรมที่มีประสิทธิภาพสูง และมีความสามารถที่หลากหลาย ซึ่งจะช่วยให้สื่อการเรียนการสอนของท่านนั้นดูน่าสนใจและมีความเป็นมืออาชีพสูง

{% page-ref page="obs-studio.md" %}



